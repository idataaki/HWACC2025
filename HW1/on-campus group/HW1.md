
## تمرین ۱: شتاب‌دهنده سخت‌افزاری

دانشکده مهندسی و علوم کامپیوتر - دانشگاه شهید بهشتی

### سال تحصیلی: ۱۴۰۳-۱۴۰۴ | ترم بهار  

**فرمت فایل ارسالی:** فایل با فرمت `zip` حاوی موارد ذکر شده در بخش توضیحات  

---

## هدف تمرین
این تمرین با هدف پیاده‌سازی و درک الگوریتم **KMeans** و خوشه‌بندی داده‌ها ارائه شده است.  

**توجه:** پیاده‌سازی الگوریتم **KMeans** باید بدون استفاده از کتابخانه‌های آماده انجام شود و تنها از قابلیت‌های زبان‌های پایه برنامه‌نویسی استفاده گردد.  با این حال، استفاده از **Numpy**، **Pandas**، **Matplotlib** و **Seaborn** صرفاً برای خواندن و نمایش نتایج مجاز است.

---

## توضیح الگوریتم KMeans
الگوریتم **KMeans** یکی از روش‌های **یادگیری بدون نظارت** است که با تقسیم داده‌ها به تعداد مشخصی خوشه، سعی می‌کند تشابه‌های داخل هر خوشه را بیشینه و تفاوت داده‌های متعلق به خوشه‌های مختلف را کمینه کند. 

### مراحل الگوریتم KMeans
<ul dir="rtl">
<li>ابتدا تعداد <code>k</code> نقطه به‌عنوان مراکز اولیه خوشه‌ها به‌صورت تصادفی انتخاب می‌شوند.</li>
<li>هر داده به نزدیک‌ترین مرکز خوشه اختصاص داده شده و برچسب خوشه آن مشخص می‌شود.</li>
<li>بعد از تخصیص همه داده‌ها به خوشه‌ها، مراکز خوشه‌ها با محاسبه میانگین داده‌های هر خوشه به‌روزرسانی می‌شوند.</li>
<li>این فرآیند تا زمانی که مراکز خوشه‌ها تغییر نکنند یا تعداد مشخصی از تکرارها انجام شود، تکرار می‌شود.</li>
</ul>


---

## مجموعه داده
داده‌های مورد استفاده مربوط به **مدارس استان تهران** است و شامل اطلاعاتی درباره مشخصات آموزشی و مالی دبیرستان‌های مختلف می‌باشد.

**نام فایل:** `highschool.csv`  
**ویژگی‌های موجود در داده‌ها:**
<ul dir="rtl">
  <li>تعداد درخواست‌ها</li>
  <li>تعداد پذیرش‌ها</li>
  <li>تعداد دانش‌آموزان ثبت‌نام‌شده</li>
  <li>درصد دانش‌آموزان برتر (۱۰٪ اول کلاس‌های متوسطه)</li>
  <li>درصد دانش‌آموزان برتر (۲۵٪ اول کلاس‌های متوسطه)</li>
  <li>تعداد کل دانش‌آموزان تمام‌وقت</li>
  <li>تعداد دانش‌آموزان پاره‌وقت (در صورت موجود بودن)</li>
  <li>شهریه سالانه مدارس غیردولتی</li>
  <li>هزینه خوابگاه و تغذیه مدارس شبانه‌روزی</li>
  <li>هزینه تقریبی کتاب‌های درسی</li>
  <li>هزینه تخمینی دانش‌آموزان شخصی</li>
  <li>درصد معلمان دارای مدرک دکتری</li>
  <li>درصد معلمان دارای مدرک کارشناسی ارشد</li>
  <li>نسبت دانش‌آموز به معلم</li>
  <li>درصد فارغ‌التحصیلان حامی مدرسه</li>
  <li>هزینه آموزشی به ازای هر دانش‌آموز</li>
</ul>


---

## خواسته‌ها
<ul dir="rtl">
  <li>الف) برای خوشه‌بندی داده‌های مدارس، باید تعداد خوشه‌ها به دقت تعیین شود. این تعداد را باید با استفاده از روش‌های متداول برای انتخاب تعداد خوشه‌ها مشخص کنید.</li>
  <li>ب) هدف این است که خوشه‌بندی با حداقل تعداد iteration انجام شود. الگوریتم خوشه‌بندی را با مقادیر مختلف iteration اجرا کنید و برای هر مقدار، خروجی خوشه‌ها (برچسب‌ها) و زمان اجرای هر iteration را گزارش دهید.</li>
  <li>ج) برای تحلیل خوشه‌بندی لازم است جداولی شامل میانگین و انحراف معیار هر ویژگی در هر خوشه ارائه شود تا تفاوت‌ها و شباهت‌های بین خوشه‌ها مشخص گردد. همچنین از **نمودارهای مختلفی** مانند:
    <code>Scatter Plot</code>
    <code>Pair Plot</code>
    <code>Strip Plot</code>
    <code>Swarm Plot</code>
  استفاده شود.</li>

  <li>د) در نهایت، خروجی نهایی باید در قالب یک فایل CSV ذخیره شود که در آن برای هر ردیف، شماره خوشه و مختصات نهایی خوشه‌ها درج شده باشد.</li>
</ul>

---

## تحلیل و پاسخ به سوالات
لطفاً دو سوال از سوالات زیر را انتخاب کرده و به آنها پاسخ دهید:

<ul dir="rtl">
  <li>آیا مدارس با نسبت دانش‌آموز به معلم کمتر، نرخ فارغ‌التحصیلی بالاتری دارند؟ تحلیل آماری ارائه دهید و نتیجه را با نمودارها اثبات کنید.</li>
  <li>آیا مدارس با نرخ پذیرش سخت‌تر، میانگین نمرات بالاتری در آزمون‌ها کسب می‌کنند؟ تحلیل آماری ارائه دهید و نتیجه را با نمودارها اثبات کنید.</li>
  <li>آیا مدارسی که دانش‌آموزان بیشتری می‌پذیرند، نرخ فارغ‌التحصیلی بالاتری دارند؟ تحلیل آماری ارائه دهید و نتیجه را با نمودارها اثبات کنید.</li>
</ul>


---

## نکات مهم پیش پردازش دادها

<ul dir="rtl">

   <li> مقادیر <em>تعداد درخواست‌ها</em>، <em>تعداد پذیرش‌ها</em> و <em>تعداد ثبت‌نام‌ها</em> خام هستند و به‌تنهایی معنای کافی ندارند.  باید ویژگی‌های جدید مانند <em>نرخ پذیرش</em> و <em>نرخ ثبت‌نام</em> محاسبه و به داده‌ها اضافه شود.</li>
   <li> مقادیر ویژگی‌های مختلف در بازه‌های متفاوتی قرار دارند، بنابراین نیاز به نرمال‌سازی داده‌ها است.</li>
</ul>


---

## منابع
- [U.S. News and World Report’s College Data](https://www.kaggle.com/datasets/flyingwombat/us-news-and-world-reports-college-data)
- [notebook](https://www.kaggle.com/code/ellecf/visualizing-multidimensional-clusters)
